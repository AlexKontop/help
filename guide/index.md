# Αναλυτικές οδηγίες για εγγραφή σε μάθημα, αποστολή αναφοράς εργασίας, και αποστολή κώδικα εργασίας  

Μετά την [εγγραφή στην πλατφόρμα του GitHub](https://github.com/join), θα πρέπει να δημιουργήσετε δύο διακριτά αποθετήρια, τα οποία θα αντιγράψετε (fork) στον λογαριασμό σας: 1) το αποθετήριο του μαθήματος όπου στέλνετε τα παραδοτέα-αναφορές, και 2) το αποθετήριο με τον κώδικα της εργασίας που διαλέξατε. Σε όλα τα μαθήματα και ανάλογα με την εργασία που έχετε επιλέξει ισχύουν τα παρακάτω:

## Αρχικά, θα πρέπει να κάνετε:
- [ ] Αντιγραφή (**fork**) στον λογαριασμό σας στο github του **αποθετηρίου** με τα αρχεία του **μαθήματος**.
- [ ] Δημιουργία κλαδιού (**branch**) στο -αντιγραμμένο στον λογαριασμό σας- αποθετήριο (**repository**) του **μαθήματος** για τα **παραδοτέα** με τίτλο "drafts" στο οποίο μπορείτε ελεύθερα να κάνετε δοκιμές και να το σβήνετε.
- [ ] Αντιγραφή (**fork**) στον λογαριασμό σας στο github του **αποθετηρίου** με τα αρχεία της **εφαρμογής** που θα επεξεργαστείτε.
- [ ] Δημιουργία κλαδιού (**branch**) στο -αντιγραμμένο στον λογαριασμό σας- αποθετήριο (**repository**) **εφαρμογής** με τίτλο "develop" στο οποίο μπορείτε ελεύθερα να κάνετε δοκιμές και να το σβήνετε χωρίς να πειράξετε το "master" το οποίο θέλετε να είναι καθαρό για πιθανό συγχρονισμό με το αρχικό.

## Στη συνέχεια:
* Για κάθε παραδοτέο (είτε είναι αναφορά είτε είναι κώδικας) θα πρέπει να δημιουργείτε ένα νέο κλαδί με τίτλο το ΑΜ και μια περιγραφή του παραδοτέου στο οποίο θα αλλάζετε τα αρχεία που θέλετε να στείλετε αφού πρώτα τα έχετε δοκιμάσει στο κλαδί develop ή drafts αντίστοιχα
* Στον τίτλο του κάθε **pull request** που κάνετε θα πρέπει να αναφέρετε το είδος του παραδοτέου (π.χ. "**Παραδοτέο 3**").
* Στα σχόλια του κάθε **pull request** θα πρέπει να συμπεριλαμβάνετε με **λατινικούς** χαρακτήρες τα εξής: τον **Α.Μ.**, το **ονοματεπώνυμό** σας, καθώς και τον **τίτλο του μαθήματος**.

Αναλυτικές οδηγίες παρέχονται στους συνδέσμους παρακάτω, καθώς και στα επιμέρους αποθετήρια των εργασιών.
*Οι εικόνες (**screenshots**) των οδηγιών που ακολουθούν είναι ενδεικτικές.*

- [x] [**Εγγραφή στο μάθημα**](/help/register/).
- [x] [Για **επεξεργασία** και **υποβολή** παραδοτέου](/help/submit/).
- [x] [**Προσθήκη εικόνας**](/help/image/).
- [x] [**Διαγραφή** αρχείου](/help/delete/).

*Σας υπενθυμίζουμε ότι ο πιο εύκολος τρόπος χρήσης του Github είναι μέσω της σελίδας του.*
