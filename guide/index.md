# Αναλυτικές οδηγίες για εγγραφή σε μάθημα, αποστολή αναφοράς εργασίας και αποστολή κώδικα εργασίας  

Μετά την [εγγραφή στην πλατφόρμα του GitHub](https://github.com/join) και την προσθήκη της φωτογραφίας, του ονόματος και του ΑΜ σας, θα πρέπει να δημιουργήσετε **δύο διακριτά αποθετήρια**, τα οποία θα αντιγράψετε (fork) στον λογαριασμό σας: **1) το αποθετήριο του μαθήματος όπου στέλνετε τα παραδοτέα-αναφορές**, και **2) το αποθετήριο με τον κώδικα της εργασίας που διαλέξατε**. Σε όλα τα μαθήματα και ανάλογα με την εργασία που έχετε επιλέξει ισχύουν τα παρακάτω:

## Αρχικά, θα πρέπει να κάνετε:
- [ ] Αντιγραφή (**fork**) στον λογαριασμό σας στο github του **αποθετηρίου** με τα αρχεία του **μαθήματος**.
- [ ] Δημιουργία κλαδιού (**branch**) στο -αντιγραμμένο στον λογαριασμό σας- αποθετήριο (**repository**) του **μαθήματος** για τα **παραδοτέα** με τίτλο "drafts" στο οποίο μπορείτε ελεύθερα να κάνετε δοκιμές και να το σβήνετε.
- [ ] Αντιγραφή (**fork**) στον λογαριασμό σας στο github του **αποθετηρίου** με τα αρχεία της **εφαρμογής** που θα επεξεργαστείτε.
- [ ] Δημιουργία κλαδιού (**branch**) στο -αντιγραμμένο στον λογαριασμό σας- αποθετήριο (**repository**) **εφαρμογής** με τίτλο "develop" στο οποίο μπορείτε ελεύθερα να κάνετε δοκιμές και να το σβήνετε χωρίς να πειράξετε το "master" το οποίο θέλετε να είναι καθαρό για πιθανό συγχρονισμό με το αρχικό, καθώς επίσης και κλαδί gh-pages το οποίο συνδέετε με github pages ώστε να φαίνεται αμέσως το εκτελέσιμο της εφαρμογής σας στο λινκ your-user-name.github.io/your-project.

Κάθε αλλαγή σε αρχείο για επιμέρους υπο-παραδοτέο, η οποία ενδεχομένως να προκαλέσει conflict στο κεντρικό αποθετήριο, συνίσταται να γίνεται σε δικό της ξεχωριστό κλαδί (branch).

## Στη συνέχεια:
* Για κάθε παραδοτέο (είτε είναι αναφορά είτε είναι κώδικας) θα πρέπει να δημιουργείτε ένα νέο κλαδί (του μάστερ κλαδιού σας) με τίτλο το ΑΜ και μια περιγραφή του παραδοτέου στο οποίο θα αλλάζετε τα αρχεία που θέλετε να στείλετε αφού πρώτα τα έχετε δοκιμάσει στο κλαδί drafts ή gh-pages αντίστοιχα. Με αυτόν τον τρόπο θα στέλνετε μόνο τα τελικά αρχεία σε ένα κλαδί του καθαρού μάστερ και θα μειώσετε την πιθανότητα συγκρούσεων.
* Τα περιεχόμενα του παραδοτέου μπορούν να γράφονται όλα στην ίδια σελίδα (readme.md), η οποία για την σωστή βαθμολόγηση θα πρέπει να περιέχει τα ζητούμενα του αντίστοιχου παραδοτέτου της εργασίας σας καθώς και τα παρακάτω: 1) λινκ στο αποθετήριο του κώδικα, 2) λινκ στο κλαδί του κώδικα που αντιστοιχεί στο κάθε παραδοτέο, 3) λινκ στο εκτελέσιμο.
* Στον τίτλο του κάθε **pull request** που κάνετε θα πρέπει να αναφέρετε το είδος του παραδοτέου (π.χ. "**Παραδοτέο 3**").
* Στα σχόλια του κάθε **pull request** θα πρέπει να συμπεριλαμβάνετε με **λατινικούς** χαρακτήρες τα εξής: τον **Α.Μ.**, το **ονοματεπώνυμό** σας, καθώς και τον **τίτλο του μαθήματος**.

Αναλυτικές οδηγίες παρέχονται στους συνδέσμους παρακάτω, καθώς και στα επιμέρους αποθετήρια των εργασιών.
*Οι εικόνες (**screenshots**) των οδηγιών που ακολουθούν είναι ενδεικτικές.*

- [x] [**Εγγραφή στο μάθημα**](https://courses-ionio.github.io/help/register/).
- [x] [Για **επεξεργασία** και **υποβολή** παραδοτέου](https://courses-ionio.github.io/help/submit/).
- [x] [**Προσθήκη εικόνας**](https://courses-ionio.github.io/help/image/).
- [x] [**Διαγραφή** αρχείου](https://courses-ionio.github.io/help/delete/).

## Javascript: web server, testing
Αν και το σύστημα Github Pages επιτρέπει δοκιμές και εκτέλεση των εργασιών που βασίζονται σε client-side javascript, προτείνουμε την χρήση κάποιου τοπικού web server ή/και την χρήση κάποιας υπηρεσίας εκτέλεσης javascript, [jsfiddle](https://jsfiddle.net/)

## Github: Ιστοσελίδα, επιτραπέζια εφαρμογή, και γραμμή εντολών
Η χρήση της ιστοσελίδας του Github είναι εφτικτή και μέσα από κινητή συσκευή αλλά για αρχάριους χρήστες ενθαρρύνουμε την χρήση της ιστοσελίδας μέσα από επιτραπέζιο υπολογιστή με μεγάλη οθόνη ώστε να μπορείτε να βλέπετε παράλληλα με την σελίδα ενεργειών και την σελίδα με τις οδηγίες και τις απορίες. Ο πιο εύκολος τρόπος χρήσης του Github όταν έχετε να κάνετε λίγες αλλαγές σε λίγα αρχεία (π.χ., αποστολή αναφοράς, ή μικρές αλλαγές στον κώδικα) είναι μέσω της σελίδας του. Υπάρχουν περιπτώσεις χρήσης που η ιστοσελίδα του Github δεν είναι εύχρηστη, οπότε απαιτείται η χρήση της επιτραπέζιας εφαρμογής ή καλύτερα της γραμμής εντολών. Ειδικά για τα ερωτήματα που ζητάνε να κάνετε pull request σε κώδικα θα πρέπει να κατανοήσετε τις [διαφορές ανάμεσα στα πολλαπλά αποθετήρια που υπάρχουν](http://stackoverflow.com/questions/3611256/forking-vs-branching-in-github). Επιπλέον, για τα ερωτήματα που αλλάζει το κεντρικό κλαδί συνέχεια, θα πρέπει να κάνετε [συγχρονισμό με το αρχικό αποθετήριο του κώδικα](https://help.github.com/articles/fetching-a-remote/).

### Git(hub) tutorials and workflow

[Git and GitHub for Poets](https://www.youtube.com/watch?v=BCQHnlnPusY)

[GitHub Guides](https://guides.github.com)

[Atlassian Git Tutorial](https://www.atlassian.com/git)

[How to Use Git and GitHub](https://www.udacity.com/course/ud775)

[Git Best Practices](https://sethrobertson.github.io/GitBestPractices/)

[A Successful Git Branching Model](http://nvie.com/posts/a-successful-git-branching-model/)

